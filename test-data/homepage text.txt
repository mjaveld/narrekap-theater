Website De Narrekap
Voorbeeld tekst

Homepage
De Narrekap bestaat in 2025 50 jaar, het gouden jubileum!
Al een halve eeuw brengen we in Best met veel passie een grote verscheidenheid aan
toneelstukken op de planken: van kluchten en blijspelen, via Shakespeare tot een speciaal
geschreven stuk over BATA.
Een halve eeuw is een prestatie. Daarom willen wij er een bijzonder jaar van maken.
In het kader van het jubileum zullen wij in 2025 2 producties op de planken brengen, 2 echte
klassiekers: “Alice In Wonderland” in het voorjaar en “A Christmas Carol” (Scrooge) rond
Kerstmis. Beide producties tellen een grote cast, zodat veel spelers te zien zullen zijn.

Komende productie
Eind maart/begin april spelen we “Alice in Wonderland”, een overbekend verhaal…. Of toch
niet? Bijna iedereen kent de titel, velen weten iets van een konijn met een horloge, het vallen
in een gat in de grond, kleiner worden, maar verder? Ja, de film uit 2010 met o.a. Johnny
Depp is bekend, maar dat is niet het echte verhaal. Het stuk dat wij voor u opvoeren, is
gebaseerd op het oorspronkelijke boek uit 1865 van Lewis Carroll.
Alice belandt per ongeluk in een heel vreemde wereld, voornamelijk bevolkt door dieren en
levenloze objecten als speelkaarten. Ze ontmoet allerlei vreemde wezens en probeert te
begrijpen wat haar verteld wordt. Maar dat valt niet mee. Wat voor de bewoners van
Wonderland logisch is, is dat voor Alice helemaal niet.
Alle ingrediënten voor een bijzondere productie, met veel onzin… Of juist geen onzin…? En
was het nou logisch…of juist niet?
Eén ding is zeker: we gaan er een spetterende voorstelling van maken.

Speeldata:
Vrijdag 28 maart 20:00 uur
Zaterdag 29 maart: 14:00 uur
Zondag 30 maart: 14:00 uur
Vrijdag 4 april: 20:00 uur
Zaterdag 5 april: 14:00 uur
Zondag 6 april: 14:00 uur